Jest we mnie dwóch, może trzech, tylko ty możesz temu zaradzić.
Poukładaj mnie kawałek po kawałeczku, poukładaj mnie proszę,
bo taki podzielony na części jestem zupełnie do niczego.
Poskładaj tak, jak dziecko składa klocki Lego,
jeden do drugiego, drugi do trzeciego,
a wtedy usiądę wygodnie w fotelu, zakładając nogi na stół.
I polepiony solidnie, by nigdy nie było takiej siły, która znów podzieli mnie na pół,
będę się czuł jak nowo narodzony,
jak z zarzutów oczyszczony, sam z sobą pogodzony.