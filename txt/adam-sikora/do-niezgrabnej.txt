Adam Sikora
Do niezgrabnej


Dziewczyno kochana, tańczyć z tobą miło,
Jużby się koniecznie wydać trzeba było.
     Namówię ja tobie z Nieledwie parobka,
     A to będziesz miała statecznego chłopka.
Będzie umiał fajczyć i koszyki splatać,
Będzie umiał gunie i kopyca łatać.
     Będzie miał opasek aż po same paże,
     Będzie umiał tańczyć, ale bez kuraże.
Będzie miał pod karkiem sznureczki czerwone,
Zanadrze do korzon zawsze otworzone.
     Będzie miał kapelusz czarny o dwóch rogach,
     Będzie nosił brudu na palec na nogach.
Będzie w szynku siedział jako jaki bogacz
Powiedz mi, dziewczyno, czy go będziesz kochać?