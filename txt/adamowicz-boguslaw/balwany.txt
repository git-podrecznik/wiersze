Adamowicz Bogusław
Bałwany


 Są na morzu bałwany, kiedy burza dzika

Na nim wichrzy...Lecz z ciszą - tłum bałwanów znika,

I woda się wygląda, a okręt pomyka,



Spokojnie płynie, żagle rozwinąwszy białe...

Są na lądzie bałwany: ich widma wspaniałe

Unoszą się nad światem przez stulecia całe...



A świat korny na klęczkach liże ich podnoże...

I zarówno w czas burzy, jak o cichej porze

Zmącają te bałwany całe ludu morze...